====== १०. दश विपत्तिहरु ======

[[https://api.unfoldingword.org/obs/jpg/1/en/360px/obs-en-10-01.jpg?media=https:api.unfoldingword.org:obs:jpg:1:en:360px:obs-en-10-01.jpg|{{https://api.unfoldingword.org/obs/jpg/1/en/360px/obs-en-10-01.jpg?nolink&}}]]

मोशा र हारुन फारोकहाँ गए। उनीहरुले भने, "इस्राएलका परमेश्वर यसो भन्नुहुन्छ, 'मेरा मानिसहरुलाई जान देओ!'" फारोले उनीहरुको कुरा सुनेनन्, तर इस्राएलीहरुलाई छाडीदिनुको साट्टो तिनीहरुलाई झन् बढी कडा परिश्रम गर्न बलजफती गरे!

[[https://api.unfoldingword.org/obs/jpg/1/en/360px/obs-en-10-02.jpg?media=https:api.unfoldingword.org:obs:jpg:1:en:360px:obs-en-10-02.jpg|{{https://api.unfoldingword.org/obs/jpg/1/en/360px/obs-en-10-02.jpg?nolink&}}]]

फारोले इस्राएलीहरुलाई छाड्न इन्कार गरिनै रहे, त्यसैले परमेश्वरले मिश्रदेशमा डरलाग्दा दशवटा विपत्तिहरु पठाइदिनुभयो। यी विपत्तिहरुद्वारा परमेश्वरले फारोलाई उहाँ फारो र सबै मिश्री देवहरुभन्दा शक्तिशाली हुनुहुन्छ भनी देखाउनुभयो।

[[https://api.unfoldingword.org/obs/jpg/1/en/360px/obs-en-10-03.jpg?media=https:api.unfoldingword.org:obs:jpg:1:en:360px:obs-en-10-03.jpg|{{https://api.unfoldingword.org/obs/jpg/1/en/360px/obs-en-10-03.jpg?nolink&}}]]

परमेश्वरले नील नदीलाई रगतमा परिवर्तन गरिदिनुभयो, तर फारोले अझैँ इस्राएलीहरुलाई जान दिने थिएनन्।

[[https://api.unfoldingword.org/obs/jpg/1/en/360px/obs-en-10-04.jpg?media=https:api.unfoldingword.org:obs:jpg:1:en:360px:obs-en-10-04.jpg|{{https://api.unfoldingword.org/obs/jpg/1/en/360px/obs-en-10-04.jpg?nolink&}}]]

परमेश्वरले सारा मिश्रदेशभरि भ्यागुताहरु पठाउनुभयो। फारोले मोशालाई भ्यागुताहरु हटाइदिन विन्ती गरे। तर सबै भ्यागुताहरु मरेपछि फारोले आफ्नो हृदय कठोर पारे र इस्राएलीहरुलाई जान दिएनन्।

​[[https://api.unfoldingword.org/obs/jpg/1/en/360px/obs-en-10-05.jpg?media=https:api.unfoldingword.org:obs:jpg:1:en:360px:obs-en-10-05.jpg|{{https://api.unfoldingword.org/obs/jpg/1/en/360px/obs-en-10-05.jpg?nolink&}}]]

त्यसैले परमेश्वरले भुसुनाहरुको महामारी पठाउनुभयो। अनि त्यसपछि उहाँले झिंगाको हुलैहुल पठाउनुभयो। फारोले मोशा र हारुनलाई बोलाए र यदि उनीहरुले त्यस महामारीलाई रोकेको खण्डमा इस्राएलीहरु जान सक्ने बताए। जब मोशाले प्रार्थना गरे, परमेश्वरले सारा झिंगाहरु मिश्रबाट हटाइदिनुभयो। तर फारोले फेरि आफ्नो हृदयलाई कठोर तुल्याए र इस्राएलीहरुलाई जान दिएनन्।

[[https://api.unfoldingword.org/obs/jpg/1/en/360px/obs-en-10-06.jpg?media=https:api.unfoldingword.org:obs:jpg:1:en:360px:obs-en-10-06.jpg|{{https://api.unfoldingword.org/obs/jpg/1/en/360px/obs-en-10-06.jpg?nolink&}}]]

त्यसपछि, परमेश्वरले मिश्रीहरुका सबै गाईवस्तुहरुमा कष्टपुर्ण महामारी निम्त्याउनुभयो र तिनीहरु सबै मरे। तर फारोको हृदय कठोर भयो र उनले इस्राएलीहरुलाई जान दिएनन्।

[[https://api.unfoldingword.org/obs/jpg/1/en/360px/obs-en-10-07.jpg?media=https:api.unfoldingword.org:obs:jpg:1:en:360px:obs-en-10-07.jpg|{{https://api.unfoldingword.org/obs/jpg/1/en/360px/obs-en-10-07.jpg?nolink&}}]]

अनि परमेश्वरले मोशालाई फारोको आँखाकै सामु हावामा खरानी फाल्न भन्नुभयो। जब उनले त्यसो गरे, मिश्रीहरुका शरीरमा कष्टकर खटिराहरु देखा पर्यो, तर इस्राएलीहरुलाई केहि भएन। परमेश्वरले फारोको हृदय कठोर तुल्याइदिनुभयो, र फारोले इस्राएलीहरुलाई जान दिने थिएनन्।

[[https://api.unfoldingword.org/obs/jpg/1/en/360px/obs-en-10-08.jpg?media=https:api.unfoldingword.org:obs:jpg:1:en:360px:obs-en-10-08.jpg|{{https://api.unfoldingword.org/obs/jpg/1/en/360px/obs-en-10-08.jpg?nolink&}}]]

यसो भइसकेपछि परमेश्वरले असिना वर्षाउनुभयो जसले मिश्रदेशका धेरैजसो अन्नबाली नष्ट पार्यो र बाहिर निस्कने जो कोहिलाई पनि मारिदियो। फारोले मोशा र हारुनलाई बोलाए र भने, "मैले पाप गरेको छु। तिमीहरु जान सक्छौ।" अनि मोशाले प्रार्थना गरे र आकाशबाट असिना झर्न बन्द भयो।

[[https://api.unfoldingword.org/obs/jpg/1/en/360px/obs-en-10-09.jpg?media=https:api.unfoldingword.org:obs:jpg:1:en:360px:obs-en-10-09.jpg|{{https://api.unfoldingword.org/obs/jpg/1/en/360px/obs-en-10-09.jpg?nolink&}}]]

तर फारोले फेरि पनि पाप गरे अनि आफ्नो हृदयलाई कठोर तुल्याए। उनले इस्राएलीहरुलाई स्वतन्त्र हुन दिएनन्।

[[https://api.unfoldingword.org/obs/jpg/1/en/360px/obs-en-10-10.jpg?media=https:api.unfoldingword.org:obs:jpg:1:en:360px:obs-en-10-10.jpg|{{https://api.unfoldingword.org/obs/jpg/1/en/360px/obs-en-10-10.jpg?nolink&}}]]

त्यसैले परमेश्वरले सलहहरुका हुललाई मिश्रदेशमा आउन दिनुभयो। यी सलहहरुले असिनाद्वारा नष्ट नभएका सबै बाली खाइदिए।

[[https://api.unfoldingword.org/obs/jpg/1/en/360px/obs-en-10-11.jpg?media=https:api.unfoldingword.org:obs:jpg:1:en:360px:obs-en-10-11.jpg|{{https://api.unfoldingword.org/obs/jpg/1/en/360px/obs-en-10-11.jpg?nolink&}}]]

अनि परमेश्वरले अन्धकार पठाउनुभयो जुन तीन दिनसम्म रहीरह्यो। त्यो यति अन्धकार थियो कि मिश्रीहरु आफ्ना घर छाडेर बाहिर निस्किन असमर्थ थिए। तर इस्राएलीहरु बसेको ठाउँमा चाहिँ उज्जालो थियो।

[[https://api.unfoldingword.org/obs/jpg/1/en/360px/obs-en-10-12.jpg?media=https:api.unfoldingword.org:obs:jpg:1:en:360px:obs-en-10-12.jpg|{{https://api.unfoldingword.org/obs/jpg/1/en/360px/obs-en-10-12.jpg?nolink&}}]]

यी नौवटा विपत्तिहरु भइसकेतापनि फारोले अझैँपनि इस्राएलीहरुलाई जान दिएनन्। फारोले परमेश्वरको कुरा नसुनेको कारणले अब उहाँले एउटा अन्तिम विपत्ति ल्याउने योजना गर्नुभयो। यस विपत्तिले चाहिँ फारोको मन परिवर्तन गर्ने थियो।

//बाइबलको कथाः प्रस्थान ५-१० बाट//
