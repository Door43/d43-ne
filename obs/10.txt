====== १०. दश विपत्तिहरु ======

{{https://api.unfoldingword.org/obs/jpg/1/en/360px/obs-en-10-01.jpg?nolink&}}

मोशा र हारुन फारोकहाँ गए । उनीहरुले भने, “इस्राएलका परमेश्‍वर यसो भन्‍नुहुन्छ, ‘मेरा मानिसहरुलाई जान दे !’” फारोले उनीहरुको कुरा सुनेनन्, तर इस्राएलीहरुलाई छाडीदिनुको साटो तिनीहरुलाई झन् बढी कडा परिश्रम गर्न लगाए !

{{https://api.unfoldingword.org/obs/jpg/1/en/360px/obs-en-10-02.jpg?nolink&}}

फारोले इस्राएलीहरुलाई छाड्न इन्कार गरिनै रहे, त्यसैले परमेश्‍वरले मिश्रदेशमा डरलाग्दा दशवटा विपत्तिहरु पठाइदिनुभयो । परमेश्‍वरले यी विपत्तिहरुद्वारा फारोलाई उहाँ फारो र सबै मिश्री देवहरुभन्दा शक्तिशाली हुनुहुन्छ भनी देखाउनुभयो ।

{{https://api.unfoldingword.org/obs/jpg/1/en/360px/obs-en-10-03.jpg?nolink&}}

परमेश्‍वरले नील नदीलाई रगतमा परिवर्तन गरिदिनुभयो, तर फारोले अझैँ पनि इस्राएलीहरुलाई जान दिएनन् ।

{{https://api.unfoldingword.org/obs/jpg/1/en/360px/obs-en-10-04.jpg?nolink&}}

परमेश्‍वरले सारा मिश्रदेशभरि नै भ्यागुताहरु पठाउनुभयो । फारोले मोशालाई भ्यागुताहरु हटाइदिन विन्ती गरे । तर सबै भ्यागुताहरु मरेपछि फारोले आफ्नो हृदय फेरि कठोर पारे र इस्राएलीहरुलाई जान दिएनन् ।

​{{https://api.unfoldingword.org/obs/jpg/1/en/360px/obs-en-10-05.jpg?nolink&}}

त्यसैले परमेश्‍वरले भुसुनाहरुको महामारी पठाउनुभयो । अनि त्यसपछि उहाँले झिंगाको हुलैहुल पठाउनुभयो । फारोले मोशा र हारुनलाई बोलाए र यदि उनीहरुले त्यस महामारीलाई रोकेको खण्डमा इस्राएलीहरु जान दिने बताए । जब मोशाले प्रार्थना गरे, परमेश्‍वरले सारा झिंगाहरु मिश्रबाट हटाइदिनुभयो । तर फारोले फेरि आफ्नो हृदयलाई कठोर तुल्याए र इस्राएलीहरुलाई जान दिएनन् ।

{{https://api.unfoldingword.org/obs/jpg/1/en/360px/obs-en-10-06.jpg?nolink&}}

त्यसपछि, परमेश्‍वरले मिश्रीहरुका सबै गाईवस्तुहरुमा महामारी निम्त्याउनुभयो र तिनीहरु सबै मरे । तर फारोको हृदय कठोर भयो र उनले इस्राएलीहरुलाई जान दिएनन् ।

{{https://api.unfoldingword.org/obs/jpg/1/en/360px/obs-en-10-07.jpg?nolink&}}

अनि परमेश्‍वरले मोशालाई फारोको सामुन्‍ने हावामा खरानी फाल्न भन्‍नुभयो । जब उनले त्यसो गरे, मिश्रीहरुका शरीरमा कष्टकर खटिराहरु देखा परे, तर इस्राएलीहरुलाई केहि भएन । परमेश्‍वरले फारोको हृदय कठोर तुल्याइदिनुभयो, र फारोले इस्राएलीहरुलाई जान दिएनन् ।

{{https://api.unfoldingword.org/obs/jpg/1/en/360px/obs-en-10-08.jpg?nolink&}}

यसो भइसकेपछि परमेश्‍वरले असिना वर्षाउनुभयो जसले मिश्रदेशका धेरैजसो अन्‍नबाली नष्ट पार्‍यो र बाहिर निस्कने जो कोही पनि मारिए । फारोले मोशा र हारुनलाई बोलाए र भने, “मैले पाप गरेको छु । तिमीहरु यहाँबाट जान सक्छौ ।” अनि मोशाले प्रार्थना गरे र आकाशबाट असिना पर्न बन्द भयो ।

{{https://api.unfoldingword.org/obs/jpg/1/en/360px/obs-en-10-09.jpg?nolink&}}

तर फारोले फेरि पनि पाप गरे अनि आफ्नो हृदयलाई कठोर तुल्याए । उनले इस्राएलीहरुलाई स्वतन्‍त्र हुन दिएनन् ।

{{https://api.unfoldingword.org/obs/jpg/1/en/360px/obs-en-10-10.jpg?nolink&}}

त्यसैले परमेश्‍वरले सलहहरुका हुललाई मिश्रदेशमा पठाई दिनुभयो । यी सलहहरुले असिनाद्वारा बचेका सबै बाली खाइदिए ।

{{https://api.unfoldingword.org/obs/jpg/1/en/360px/obs-en-10-11.jpg?nolink&}}

अनि परमेश्‍वरले अन्धकारलाई पठाउनुभयो जुन तीन दिनसम्म रहिरर्‍यो । त्यो यति अन्धकार थियो कि मिश्रीहरु आफ्ना घर छाडेर बाहिर निस्किन सक्दैन थिए । तर इस्राएलीहरु बसेको ठाउँमा चाहिँ उज्यालो थियो ।

{{https://api.unfoldingword.org/obs/jpg/1/en/360px/obs-en-10-12.jpg?nolink&}}

यी नौ वटा विपत्तिहरु भइसकेतापनि फारोले अझैँपनि इस्राएलीहरुलाई मिश्रदेशबाट जान दिएनन् । फारोले परमेश्‍वरको कुरा नसुनेको कारणले अब उहाँले एउटा अन्तिम विपत्ति ल्याउने योजना गर्नुभयो । यस विपत्तिले चाहिँ फारोको मन परिवर्तन गर्‍यो ।

//बाइबलको कथाः प्रस्थान ५-१० बाट//
