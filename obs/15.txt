====== १५. प्रतिज्ञाको मुलुक ======


[[https://api.unfoldingword.org/obs/jpg/1/en/360px/obs-en-15-01.jpg?media=https:api.unfoldingword.org:obs:jpg:1:en:360px:obs-en-15-01.jpg|{{https://api.unfoldingword.org/obs/jpg/1/en/360px/obs-en-15-01.jpg?direct&}}]]


अन्त्यमा, अब इस्राएलीहरुको कनान भित्र प्रस्थान गर्ने समय आएको थियो, प्रतिज्ञाको मुलुकमा। येहोशूले दुईजना जासुसहरुलाई कनानी सहर यरीहोमा पठाए, जुन बलिया किल्लाहरुद्वारा संरक्षित थियो। त्यस सहरमा एक राहाब नाउँ गरेकी व्यभिचारी स्त्री बस्थिन् जसले ती जासुसहरुलाई लुकाइन् र पछि उनीहरुलाई भाग्न सहयोग गरिन्। उनले परमेश्वरमा विश्वास गरेको कारण यसो गरिन्। उनीहरुले यरीहो सहर ध्वस्त पार्दा राहाब र उनको परिवारलाई बचाउने वाचा गरे।


[[https://api.unfoldingword.org/obs/jpg/1/en/360px/obs-en-15-02.jpg?media=https:api.unfoldingword.org:obs:jpg:1:en:360px:obs-en-15-02.jpg|{{https://api.unfoldingword.org/obs/jpg/1/en/360px/obs-en-15-02.jpg?direct&}}]]


इस्राएलीहरु प्रतिज्ञाको मुलुक भित्र पस्नु अघि यर्दन नदी पार गर्नुपर्थो। परमेश्वरले येहोशूलाई भन्नुभयो, “पहिले पुजाहारीहरुलाई जान देऊ”। जब पुजाहारीहरु यर्दन नदी भित्र पसे, प्रतिकुल बगिरहेको पानी बहन रोकियो त्यसैले अब इस्राएलीहरु नदीको पल्लो छेउ, सुख्खा भुमिमा जान सके।


[[https://api.unfoldingword.org/obs/jpg/1/en/360px/obs-en-15-03.jpg?media=https:api.unfoldingword.org:obs:jpg:1:en:360px:obs-en-15-03.jpg|{{https://api.unfoldingword.org/obs/jpg/1/en/360px/obs-en-15-03.jpg?direct&}}]]


मानिसहरुले यर्दन नदी पार गरिसकेपछि परमेश्वरले येहोशूलाई कसरी यरीहोको शक्तिशाली सहरलाई आक्रमण गर्ने भन्नुभयो। मानिसहरुले परमेश्वरको आज्ञा पालन गरे। परमेश्वरले भन्नुभए जस्तै, सिपाहीहरु र पुजाहारीहरुले हरेक दिन ६ दिनसम्म यरीहोको शहरलाई घेरा हाली वरिपरि परिक्रमा गरे।


[[https://api.unfoldingword.org/obs/jpg/1/en/360px/obs-en-15-04.jpg?media=https:api.unfoldingword.org:obs:jpg:1:en:360px:obs-en-15-04.jpg|{{https://api.unfoldingword.org/obs/jpg/1/en/360px/obs-en-15-04.jpg?direct&}}]]


अनि सातौँ दिनमा इस्राएलीहरुले अरु सात पल्ट सहरको वरिपरि परिक्रमा गरे। जब उनीहरुले अन्तिम पटक सहरको परिक्रमा गर्दै थिए, सैनिकहरुले चर्को स्वरले कराए र पुजाहारीहरुले आफ्ना बिगुल फुके।


[[https://api.unfoldingword.org/obs/jpg/1/en/360px/obs-en-15-05.jpg?media=https:api.unfoldingword.org:obs:jpg:1:en:360px:obs-en-15-05.jpg|{{https://api.unfoldingword.org/obs/jpg/1/en/360px/obs-en-15-05.jpg?direct&}}]]


अनि येरीहोका वरिपरिका पर्खालहरु ढले। इस्राएलीहरुले परमेश्वरले भन्नुभए जस्तै सहरमा भएका सबै थोक नष्ट गरे। उनीहरुले केवल राहाब र उनकी परिवारलाई मात्र छोडिदिए, जो पछि इस्राएलीहरु कै हिस्सा बने। जब कनानमा बसिरहेका अरु मानिसहरुले इस्राएलीहरुले यरीहो सहर ध्वस्त पारेको थाहा पाए, उनीहरु इस्राएलीहरुले उनीहरुलाई पनि आक्रमण गर्नेछन् भनेर भयभित भए।


[[https://api.unfoldingword.org/obs/jpg/1/en/360px/obs-en-15-06.jpg?media=https:api.unfoldingword.org:obs:jpg:1:en:360px:obs-en-15-06.jpg|{{https://api.unfoldingword.org/obs/jpg/1/en/360px/obs-en-15-06.jpg?direct&}}]]


परमेश्वरले इस्राएलीहरुलाई कनानमा भएका कुनै पनि समुहका मानिसहरुसँग सन्धि नबनाउन आज्ञा दिनुभएको थियो। तर कनानका एक गिबोनी नाउँ गरेका जातका मानिसहरुले येहोशूलाई छल गरे र उनीहरु कनान देशभन्दा टाढा ठाउँबाट आएका हुन् भनी ढाँटे। उनीहरुले येहोशूसँग शान्ति-सन्धि गर्न प्रस्ताव राखे। येहोशू र इस्राएलीहरुले परमेश्वरलाई ती गिबोनीहरु कहाँबाट आएका हुन् भनि सोधेनन्। अनि येहोशूले उनीहरुसँग शान्ति-सन्धि गरे।


[[https://api.unfoldingword.org/obs/jpg/1/en/360px/obs-en-15-07.jpg?media=https:api.unfoldingword.org:obs:jpg:1:en:360px:obs-en-15-07.jpg|{{https://api.unfoldingword.org/obs/jpg/1/en/360px/obs-en-15-07.jpg?direct&}}]]


जब इस्राएलीहरुले ती गिबोनीहरुले उनीहरुलाई छल गरेको भनी थाहा पाए, उनीहरु अत्यन्तै क्रोधित भए, तर उनीहरुले तिनीहरुसँग राखेको सन्धि कायमै राखे किनकी त्यो चाहिँ परमेश्वरको अघि गरिएको वाचा थियो। केहि समयपछि, कनानमा भएका अन्य जातिका राष्ट्र अम्मोरीहरुले, गिबोनीहरुले इस्राएलीहरुसँग शान्ति-सन्धि गरेको सुने, त्यसैले उनीहरुले आफ्ना सैनिकहरुलाई एकिकृत गरेर एउटा विशाल फौज बनाए र गिबोनलाई आक्रमण गरे। गिबोनीहरुले येहोशूलाई साहयताको निम्ति सन्देश पठाए।


[[https://api.unfoldingword.org/obs/jpg/1/en/360px/obs-en-15-08.jpg?media=https:api.unfoldingword.org:obs:jpg:1:en:360px:obs-en-15-08.jpg|{{https://api.unfoldingword.org/obs/jpg/1/en/360px/obs-en-15-08.jpg?direct&}}]]


त्यसैले येहोशूले इस्राएलका सैनिकहरुलाई भेला गराए र उनीहरु गिबोनीहरु कहाँ पुग्न सारा रात हिँडे। झसमिसे उज्यालोमा उनीहरुले अम्मोरी फौजहरुलाई अचानक आक्रमण गरे।


[[https://api.unfoldingword.org/obs/jpg/1/en/360px/obs-en-15-09.jpg?media=https:api.unfoldingword.org:obs:jpg:1:en:360px:obs-en-15-09.jpg|{{https://api.unfoldingword.org/obs/jpg/1/en/360px/obs-en-15-09.jpg?direct&}}]]


त्यस दिन परमेश्वरले इस्राएलीहरुको निम्ति लडाई गरिदिनुभयो। उहाँले अम्मोरीहरुलाई अन्योलमा पारिदिनुभयो र उहाँले ठूलाठूला असिनाहरु पारिदिनुभयो, जसद्वारा धेरै अम्मोरीहरु मरे।


[[https://api.unfoldingword.org/obs/jpg/1/en/360px/obs-en-15-10.jpg?media=https:api.unfoldingword.org:obs:jpg:1:en:360px:obs-en-15-10.jpg|{{https://api.unfoldingword.org/obs/jpg/1/en/360px/obs-en-15-10.jpg?direct&}}]]


परमेश्वरले सुर्यलाई आकाशको एकै ठाउँमा स्थिर पारी राखिदिनुभयो, ताकि इस्राएलीहरुसँग अम्मोरीहरुलाई परास्त गर्न प्रस्शत समय रहोस्। त्यो दिन, इस्राएलको निम्ति परमेश्वरले महान् विजय पाउनुभयो।


[[https://api.unfoldingword.org/obs/jpg/1/en/360px/obs-en-15-11.jpg?media=https:api.unfoldingword.org:obs:jpg:1:en:360px:obs-en-15-11.jpg|{{https://api.unfoldingword.org/obs/jpg/1/en/360px/obs-en-15-11.jpg?direct&}}]]


परमेश्वरले ती फौजहरुलाई परास्त गर्नुभएपछि कनानका अरु धेरै जातिहरु एककृत भई इस्राएललाई आक्रमण गरे। येहोशू र इस्राएलीहरुले पनि आक्रमण गरे र उनीहरुलाई ध्वस्त पारे।


[[https://api.unfoldingword.org/obs/jpg/1/en/360px/obs-en-15-12.jpg?media=https:api.unfoldingword.org:obs:jpg:1:en:360px:obs-en-15-12.jpg|{{https://api.unfoldingword.org/obs/jpg/1/en/360px/obs-en-15-12.jpg?direct&}}]]


यो लडाईंपछि परमेश्वरले इस्राएलका प्रत्येक कुललाई उनीहरुको आफ्नै प्रान्त प्रतिज्ञा गरिएको मुलुकमा दिनुभयो। अनि परमेश्वरले सारा इस्राएल र यसका सीमानामा समेत शान्ति दिनुभयो।


[[https://api.unfoldingword.org/obs/jpg/1/en/360px/obs-en-15-13.jpg?media=https:api.unfoldingword.org:obs:jpg:1:en:360px:obs-en-15-13.jpg|{{https://api.unfoldingword.org/obs/jpg/1/en/360px/obs-en-15-13.jpg?direct&}}]]


जब येहोशू एक बुढा मानिस भएका थिए, उनले इस्राएलका सारा मानिसहरुलाई भेला एकसाथ भेला गराए। अनि उनले ती मानिसहरुलाई सिनै पर्वतमा इस्राएलीहरुसँग परमेश्वरले राख्नुभएको करार पालना गर्नुपर्ने बाध्यताको स्मरण गराए। मानिसहरुले परमेश्वरमा विश्वासयोग्य हुने र उहाँका व्यवस्थाको पालन गर्ने वाचा गरे।


बाइबलको कथा: येहोशू १-२४ बाट
