====== ४. अब्राहमसँग परमेश्वरको करार ======


[[https://api.unfoldingword.org/obs/jpg/1/en/360px/obs-en-04-01.jpg?media=https:api.unfoldingword.org:obs:jpg:1:en:360px:obs-en-04-01.jpg|{{:https://api.unfoldingword.org/obs/jpg/1/en/360px/obs-en-04-01.jpg?nolink&}}]]


जलप्रलयको धेरै वर्षपछि, संसारमा पुन: मानिसहरुको संख्या बृद्धि हुँदै गयो, र तिनीहरु सबै एउटै भाषा बोल्ने गर्दथे। तर परमेश्वरले आज्ञा गर्नुभए बमोजिम पृथ्वीमा भरिनको साटो उनीहरु एकसाथ भेला भए र एउटा सहर निर्माण गर्न लागे।


[[https://api.unfoldingword.org/obs/jpg/1/en/360px/obs-en-04-02.jpg?media=https:api.unfoldingword.org:obs:jpg:1:en:360px:obs-en-04-02.jpg|{{:https://api.unfoldingword.org/obs/jpg/1/en/360px/obs-en-04-02.jpg?nolink&}}]]


तिनीहरु ज्यादै घमण्डी थिए, अनि परमेश्वरले भन्नुभएको कुरालाई तिनीहरुले वास्ता गरेनन्। यदि उनीहरु अझैँ एकसाथ दुष्ट कामहरु गर्दै गएमा उनीहरु अझ बढी अधर्मी हुनसक्ने परमेश्वरले देख्नुभयो।


[[https://api.unfoldingword.org/obs/jpg/1/en/360px/obs-en-04-03.jpg?media=https:api.unfoldingword.org:obs:jpg:1:en:360px:obs-en-04-03.jpg|{{:https://api.unfoldingword.org/obs/jpg/1/en/360px/obs-en-04-03.jpg?nolink&}}]]


त्यसैले परमेश्वरले उनीहरुका भाषालाई अन्य थुप्रै भाषाहरुमा विभाजन गरिदिनुभयो अनि मानिसहरुलाई सारा संसारभरि छरपस्ट पारिदिनुभयो। उनीहरुले बनाउन सुरु गरेको सहरको नाउँ "बाबेल" थियो, जसको अर्थ थियो, "अलमल्लमा पर्नु"।


[[https://api.unfoldingword.org/obs/jpg/1/en/360px/obs-en-04-04.jpg?media=https:api.unfoldingword.org:obs:jpg:1:en:360px:obs-en-04-04.jpg|{{:https://api.unfoldingword.org/obs/jpg/1/en/360px/obs-en-04-04.jpg?nolink&}}]]


सयौँ वर्षपछि परमेश्वर अब्राम नाउँ गरेका एकजना व्यक्तिसँग बोल्नुभयो। परमेश्वरले उसलाई भन्नुभयो, "तेरो देश र घरानालाई छोड् र मैले तँलाई देखाउन लागेको ठाउँमा जा। म तँलाई आशिष् दिनेछु र तँलाई एक महान् राष्ट्र दिनेछु। म तेरो नाउँ महान् तुल्याउनेछु। तँलाई आशिष् दिनेहरुलाई म आशिष् दिनेछु अनि तँलाई सराप्नेहरुलाई म श्राप दिनेछु। पृथ्वीका सारा घराना तेरो कारणले आशिषित हुनेछन्।"


​[[https://api.unfoldingword.org/obs/jpg/1/en/360px/obs-en-04-05.jpg?media=https:api.unfoldingword.org:obs:jpg:1:en:360px:obs-en-04-05.jpg|{{:https://api.unfoldingword.org/obs/jpg/1/en/360px/obs-en-04-05.jpg?nolink&}}]]


अनि अब्रामले परमेश्वरको आज्ञा माने। उनले आफ्नी श्रीमती "साराइ", आफ्ना सारा नोकरहरु र आफ्ना सारा सम्पति लिएर परमेश्वरले देखाउनुभएको देशतिर लागे, कनानको देशमा।


[[https://api.unfoldingword.org/obs/jpg/1/en/360px/obs-en-04-06.jpg?media=https:api.unfoldingword.org:obs:jpg:1:en:360px:obs-en-04-06.jpg|{{:https://api.unfoldingword.org/obs/jpg/1/en/360px/obs-en-04-06.jpg?nolink&}}]]


जब अब्राम कनानमा आइपुगे, परमेश्वरले भन्नुभयो,"आफ्नो चारैतिर हेर्। तँ र तेरा सन्तानलाई तैँले देख्नसके जति सबै देश पैत्रिक सम्पतिको रुपमा म तँलाई दिनेछु।" अनि अब्राम त्यस देशमा बस्न लागे।


[[https://api.unfoldingword.org/obs/jpg/1/en/360px/obs-en-04-07.jpg?media=https:api.unfoldingword.org:obs:jpg:1:en:360px:obs-en-04-07.jpg|{{:https://api.unfoldingword.org/obs/jpg/1/en/360px/obs-en-04-07.jpg?nolink&}}]]


एकदिन, अब्रामले सर्वोच्च परमेश्वरका पूजाहारी, मल्किसेदेकलाई भेटे। मल्किसेदेकले अब्रामलाई आशिष् दिएर भने, "आकाश र पृथ्वीका मालिक, सर्वोच्चका परमेश्वरले तिमीलाई आशिष् दिऊन्।" अनि अब्रामले मल्किसेदेकलाई आफ्नो सारा सम्पतिको दशौं हिस्सा दिए।


[[https://api.unfoldingword.org/obs/jpg/1/en/360px/obs-en-04-08.jpg?media=https:api.unfoldingword.org:obs:jpg:1:en:360px:obs-en-04-08.jpg|{{:https://api.unfoldingword.org/obs/jpg/1/en/360px/obs-en-04-08.jpg?nolink&}}]]


धेरै वर्ष बितिगए तर अब्राम र साराइको कुनै सन्तान भएको थिएन। परमेश्वर अब्रामसँग बोल्नुभयो र फेरि भन्नुभयो कि उसको एउटा छोरो हुनेछ र उसका सन्तानहरु आकाशका तारा सरह धेरै हुनेछन्। अब्रामले परमेश्वरको प्रतिज्ञामा विश्वास गरे। परमेश्वरले अब्रामलाई धर्मी ठहराउनुभयो किनकी अब्रामले परमेश्वरको प्रतिज्ञामा विश्वास गरे।


[[https://api.unfoldingword.org/obs/jpg/1/en/360px/obs-en-04-09.jpg?media=https:api.unfoldingword.org:obs:jpg:1:en:360px:obs-en-04-09.jpg|{{:https://api.unfoldingword.org/obs/jpg/1/en/360px/obs-en-04-09.jpg?nolink&}}]]


अनि परमेश्वरले अब्रामसँग एउटा करार बाँध्नुभयो। करारचाहिँ दुई पक्षबीचको सन्धि हो। परमेश्वरले भन्नुभयो, "तेरो आफ्नै शरीरबाट म तँलाई एउटा छोरो दिनेछु। कनानको देश म तेरा सन्तानहरुलाई दिनेछु।" तर अब्रामसँग अझ पनि एउटै छोरो थिएन।


//बाइबलको कथा : उत्पत्ति ११-१५ बाट//
