====== १३. इस्राएलसँग परमेश्वरको करार ======


[[https://api.unfoldingword.org/obs/jpg/1/en/360px/obs-en-13-01.jpg?media=https:api.unfoldingword.org:obs:jpg:1:en:360px:obs-en-13-01.jpg|{{:https://api.unfoldingword.org/obs/jpg/1/en/360px/obs-en-13-01.jpg?nolink&}}]]


इस्राएलीहरुलाई लाल समुद्र पार गराउनुभएपछि परमेश्वरले तिनीहरुलाई उजाड स्थानबाट भएर सिनै भन्ने पर्वतमा डोर्याउनुभयो। यो त्यहि पर्वत थियो जहाँ मोशाले जलिरहेको पोत्रा देखेका थिए। मानिसहरुले आफ्ना पालहरु पर्वतको तलतिर टाँगे।


[[https://api.unfoldingword.org/obs/jpg/1/en/360px/obs-en-13-02.jpg?media=https:api.unfoldingword.org:obs:jpg:1:en:360px:obs-en-13-02.jpg|{{:https://api.unfoldingword.org/obs/jpg/1/en/360px/obs-en-13-02.jpg?nolink&}}]]


परमेश्वरले मोशा र इस्राएलका मानिसहरुलाई भन्नुभयो, "यदि तिमीहरुले मेरो आज्ञा मान्यौ र मेरो करार राख्यौ भने, तिमीहरु मेरा पुरस्कृत सम्पति, पुजाहारीहरुको एक राज्य र एक पवित्र जाति हुनेछौ।"


[[https://api.unfoldingword.org/obs/jpg/1/en/360px/obs-en-13-03.jpg?media=https:api.unfoldingword.org:obs:jpg:1:en:360px:obs-en-13-03.jpg|{{:https://api.unfoldingword.org/obs/jpg/1/en/360px/obs-en-13-03.jpg?nolink&}}]]


तीन दिनपछि, मानिसहरुले आफैलाई आत्मिक रुपमा तयार पारिसकेपछि, परमेश्वर गर्जन, चट्याङ, धुँवा र चर्को बिगुलको ध्वनिका साथ तल सिनै पर्वतको टाकुरामा ओर्लिआउनुभयो। केवल मोशालाई मात्र माथि पर्वतमा उक्लिन अनुमति थियो। ​


[[https://api.unfoldingword.org/obs/jpg/1/en/360px/obs-en-13-04.jpg?media=https:api.unfoldingword.org:obs:jpg:1:en:360px:obs-en-13-04.jpg|{{:https://api.unfoldingword.org/obs/jpg/1/en/360px/obs-en-13-04.jpg?nolink&}}]]


अनि परमेश्वरले तिनीहरुलाई त्यो करार दिनुभयो र भन्नुभयो,"म याह्वे हुँ, तिमीहरुका परमेश्वर, जसले तिमीहरुलाई मिश्रदेशको दासत्वबाट बचायो। अरु कुनै देवहरु नपूज्नु।"


[[https://api.unfoldingword.org/obs/jpg/1/en/360px/obs-en-13-05.jpg?media=https:api.unfoldingword.org:obs:jpg:1:en:360px:obs-en-13-05.jpg|{{:https://api.unfoldingword.org/obs/jpg/1/en/360px/obs-en-13-05.jpg?nolink&}}]]


"कुनै किसिमका मूर्तिहरु नाबनाउनु वा तिनीहरुलाई नपूज्नु, किनकी म, याह्वे, डाही परमेश्वर हुँ। मेरो नाउँ व्यर्थमा नलेओ। शबाथको दिन पवित्र राख्न नभुल्नु। त्योचाहिँ, तिम्रा सबै कामहरु ६ दिनसम्म गर, तर सातौँ दिनचाहिँ तिमीहरुका निम्ति विश्राम गर्ने र मलाई सम्झने दिन हो।"


[[https://api.unfoldingword.org/obs/jpg/1/en/360px/obs-en-13-06.jpg?media=https:api.unfoldingword.org:obs:jpg:1:en:360px:obs-en-13-06.jpg|{{:https://api.unfoldingword.org/obs/jpg/1/en/360px/obs-en-13-06.jpg?nolink&}}]]


"आफ्ना आमाबावुको आदर गर्नु। हत्या नगर्नु। व्यभिचार नगर्नु। नचोर्नु। झुट नबोल्नु। आफ्नो छिमेकीको स्वास्नी, उसको घर, अथवा उसका केही कुराको मोह नगर्नु।"


[[https://api.unfoldingword.org/obs/jpg/1/en/360px/obs-en-13-07.jpg?media=https:api.unfoldingword.org:obs:jpg:1:en:360px:obs-en-13-07.jpg|{{:https://api.unfoldingword.org/obs/jpg/1/en/360px/obs-en-13-07.jpg?nolink&}}]]


अनि परमेश्वरले यी दश आज्ञाहरु दुईवटा ढुङ्गाको पाटीमा लेख्नुभयो र ती मोशालाई दिनुभयो। परमेश्वरले अरु पनि थुप्रै व्यवस्था र कानुनहरु पालन गर्न दिनुभयो। यदि तिनीहरुले यी व्यवस्थाहरु पालन गरेमा परमेश्वरले तिनीहरुलाई आशिष् दिनुहुने र तिनीहरुको रक्षा गर्नुहुने प्रतिज्ञा गर्नुभयो। यदि तिनीहरुले यी आज्ञा भंग गरेमा तिनीहरुलाई परमेश्वरले दण्ड दिनुहुने थियो।


[[https://api.unfoldingword.org/obs/jpg/1/en/360px/obs-en-13-08.jpg?media=https:api.unfoldingword.org:obs:jpg:1:en:360px:obs-en-13-08.jpg|{{:https://api.unfoldingword.org/obs/jpg/1/en/360px/obs-en-13-08.jpg?nolink&}}]]


परमेश्वरले इस्राएलीहरुलाई आफूले चाहानुभएको जस्तो पालको निर्माण गर्न विस्तृत नमुना पनि दिनुभयो। त्यसलाई भेट हुने पाल भनिन्थयो र यसका दुईओटा कोठाहरु थिए, जुन एक ठूलो पर्दाले छुट्याइएको थियो। केवल प्रधान पुजाहारीमात्र त्यस पर्दा पछाडीको कोठामा जान पाँउथे, किनकी परमेश्वर त्यहाँ रहनुहुन्थ्यो।


[[https://api.unfoldingword.org/obs/jpg/1/en/360px/obs-en-13-09.jpg?media=https:api.unfoldingword.org:obs:jpg:1:en:360px:obs-en-13-09.jpg|{{:https://api.unfoldingword.org/obs/jpg/1/en/360px/obs-en-13-09.jpg?nolink&}}]]


कसैले पनि परमेश्वरको आज्ञा भंग गरेमा उसले एउटा पशू भेट हुने पालको अगाडी रहेको बेदीमा ल्याएर परमेश्वरलाई बलिको रुपमा चढउन सक्थ्यो। एक पुजाहारीले त्यस पशुलाई मार्थे र बेदीमा राखेर जलाइदिन्थे। बलि चढाइएको पशूको रगतले त्यस व्यक्तिको पाप ढाक्ने थियो र परमेश्वरको नजरमा त्यस व्यक्ति शुद्ध हुनेथियो। परमेश्वरले मोशाका भाइ हारुन र उनका सन्तानलाई आफ्नो पुजाहारी हुन नियुक्त गर्नुभयो।


[[https://api.unfoldingword.org/obs/jpg/1/en/360px/obs-en-13-10.jpg?media=https:api.unfoldingword.org:obs:jpg:1:en:360px:obs-en-13-10.jpg|{{:https://api.unfoldingword.org/obs/jpg/1/en/360px/obs-en-13-10.jpg?nolink&}}]]


सबै मानिसहरुले परमेश्वरले दिनुभएको आज्ञा मान्न राजी भए; केवल एउटै परमेश्वरलाई पूज्न र उहाँका विशेष मानिसहरु हुन। तर तिनीहरुले वाचा गरेको केहि समयपछि नै, तिनीहरुले डरलाग्दो पाप गरे।


[[https://api.unfoldingword.org/obs/jpg/1/en/360px/obs-en-13-11.jpg?media=https:api.unfoldingword.org:obs:jpg:1:en:360px:obs-en-13-11.jpg|{{:https://api.unfoldingword.org/obs/jpg/1/en/360px/obs-en-13-11.jpg?nolink&}}]]


धेरै दिनसम्म, मोशा परमेश्वरसँग बात-चित गर्नको निम्त सिनै पर्वतको टाकुरामा गएका थिए। मानिसहरु उनी फर्कने प्रतिक्षा गर्दा-गर्दा थाके। त्यसैले तिनीहरुले हारुनकहाँ सुनहरु ल्याए र तिनीहरुका निम्ति एउटा मूर्ति बनाउन लगाए!


[[https://api.unfoldingword.org/obs/jpg/1/en/360px/obs-en-13-12.jpg?media=https:api.unfoldingword.org:obs:jpg:1:en:360px:obs-en-13-12.jpg|{{:https://api.unfoldingword.org/obs/jpg/1/en/360px/obs-en-13-12.jpg?nolink&}}]]


हारुनले बाछाको आकारमा सुनको एउटा मूर्ति बनाए। मानिसहरुले घोरसँग त्यस मूर्तिलाई पूज्न र बलिहरु चढाउन थाले! तिनीहरुले गरेको त्यस पापको कारण परमेश्वर ज्यादै रिसाउनुभयो र तिनीहरुलाई ध्वंस पार्ने योजना बनाउनुभयो। तर मोशाले परमेश्वरसँग तिनीहरुको निम्ति प्रार्थना चढाए र परमेश्वरले उनको प्रार्थना सुन्नुभयो र तिनीहरुलाई नष्ट पार्नुभएन।


[[https://api.unfoldingword.org/obs/jpg/1/en/360px/obs-en-13-13.jpg?media=https:api.unfoldingword.org:obs:jpg:1:en:360px:obs-en-13-13.jpg|{{:https://api.unfoldingword.org/obs/jpg/1/en/360px/obs-en-13-13.jpg?nolink&}}]]


मोशा तल झरेपछि जब उनले त्यस मूर्ति देखे, उनी यति रिसाए कि परमेश्वरले उसलाई दिनुभएको दश आज्ञाका पाटीहरु फालिदिए र फुटाइदिए।


[[https://api.unfoldingword.org/obs/jpg/1/en/360px/obs-en-13-14.jpg?media=https:api.unfoldingword.org:obs:jpg:1:en:360px:obs-en-13-14.jpg|{{:https://api.unfoldingword.org/obs/jpg/1/en/360px/obs-en-13-14.jpg?nolink&}}]]


अनि मोशाले त्यस मूर्तिलाई कुटेर धुलो बनाए, त्यो धुलोलाई केही पानीमा हाले र मानिसहरुलाई त्यो पानी पिउन लगाए। परमेश्वरले मानिसहरुमा महामारी ल्याइदिनुभयो र उनीहरुमध्ये धेरैजना मरे।


[[https://api.unfoldingword.org/obs/jpg/1/en/360px/obs-en-13-15.jpg?media=https:api.unfoldingword.org:obs:jpg:1:en:360px:obs-en-13-15.jpg|{{:https://api.unfoldingword.org/obs/jpg/1/en/360px/obs-en-13-15.jpg?nolink&}}]]


मोशा फेरि पर्वतमाथि चढे र ती मानिसहरुलाई परमेश्वरले क्षमा गरिदिनुहुनको निम्ति प्रार्थना गरे। परमेश्वरले मोशाको बिन्ती सुन्नुभयो र उनीहरुलाई क्षमा दिनुभयो। आफूले फुटाएका पहिलेका दश आज्ञाका पाटीहरुलाई मोशाले फेरि ढुङ्गाको एक नयाँ पाटीमा लेखेर स्थानपुर्ति गरे। अनि परमेश्वरले इस्राएलीहरुलाई सिनै पर्वतबाट प्रतिज्ञा गरिएको देशतिर लैजानुभयो।


//बाइबलको कथाः प्रस्थान १९-३४ बाट//
