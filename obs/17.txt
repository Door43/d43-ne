====== १७. दाऊदसँग परमेश्‍वरको करार ======

{{https://api.unfoldingword.org/obs/jpg/1/en/360px/obs-en-17-01.jpg?nolink&}}

शाऊल इस्राएलका पहिलो राजा थिए । उनी मानिसहरुले चाहेका जस्तै अग्ला र सुन्दर मानिस थिए । पहिलेका केही वर्ष शाऊल इस्राएलमाथि शासन गर्ने एक असल राजा थिए । तर पछि उनी एक दुष्ट मानिस बने र परमेश्‍वरको अनाज्ञाकारी भए, त्यसैले परमेश्‍वरले अर्कै मानिसलाई चुन्‍नुभयो जो एकदिन उसको सट्टामा राजा हुँदैथियो ।

{{https://api.unfoldingword.org/obs/jpg/1/en/360px/obs-en-17-02.jpg?nolink&}}

परमेश्‍वरले दाऊद नाउँ गरेको एक जवान इस्राएलीलाई शाऊलपछि राजा हुनको निम्ति चुन्‍नुभयो । दाऊद बेथलेहम नाउँ गरेको गाँउमा बस्‍ने एक गोठाला थिए । आफ्ना बुबाका भेडाहरुको हेरचाह गर्दै गर्दा धेरै पटक उनले आफ्ना भेडाहरुमाथि आक्रमण गर्न खोज्‍ने सिंह र भालुजस्ता जनावरलाई मारेका थिए । दाऊद नम्र र धर्मी मानिस थिए जसले परमेश्‍वरमा भर गर्दथे र उहाँको आज्ञा मान्दथे ।

{{https://api.unfoldingword.org/obs/jpg/1/en/360px/obs-en-17-03.jpg?nolink&}}

दाऊद एक महान् सिपाही र अगुवा बने । जब दाऊद जवान थिए, उनले गोल्यत नाउँ गरेको एकजना अजङ्गका मानिससँग लडाईं गरे । गोल्यत एक तालिम प्राप्त, ज्यादै बलियो र करिब तीन मिटर जति अग्लो मानिस थियो ! तर परमेश्‍वरले गोल्यतलाई मार्न दाऊदलाई साहयता गर्नुभयो र इस्राएललाई चाउनुभयो । त्यसपछि, दाऊदले इस्राएलका शत्रुहरुमाथि धेरै विजय प्राप्त गरे, जसकारण उनले मानिसहरुबाट प्रशंसा पाए ।

{{https://api.unfoldingword.org/obs/jpg/1/en/360px/obs-en-17-04.jpg?nolink&}}

शाऊल दाऊदप्रति मानिसहरुको प्रेमको डाही भए । धरैपटक शाऊलले दाऊदलाई मार्न खोजे, त्यसैले उनी शाऊलदेखि लुके । एकदिन शाऊल दाऊदलाई मार्नको खातिर उनको खोजीमा हिँडीरहेका थिए । शाऊल एउटा गुफाभित्र पसे जहाँ दाऊद शाउलबाट लुकेर बसिरहेका थिए, तर शाऊलले उनलाई देखेनन् । यतिखेर दाऊद शाऊलको ज्यादै नजिक थिए र उनलाई मार्न पनि सक्थे, तर उनले त्यसो गरेनन् । बरु दाऊदले, उनको हत्या गरि आफू राजा बन्‍न चाँहदैनथे भनि प्रमाणित गर्नको निम्ति शाऊलको वस्‍त्रका केहि भाग च्याते ।

{{https://api.unfoldingword.org/obs/jpg/1/en/360px/obs-en-17-05.jpg?nolink&}}

आखिरमा, शाऊल लडाईंमा मरे, र दाऊद इस्राएलका राजा भए । उनी एक असल राजा थिए, र मानिसहरुले उनलाई प्रेम गर्दथे । परमेश्‍वरले दाऊदलाई आशिष् दिनुभयो र उनलाई सफल बनाउनुभयो । दाऊदले धेरै लडाईंहरु लडे र परमेश्‍वरले उनलाई इस्राएलका शत्रुहरुलाई हराउन सहायता गर्नुभयो । दाऊदले येरुशलेम कब्जा गरे र त्यसलाई उनको राजधानी सहर बनाए । दाऊदको शासनकालमा इस्राएल एक शक्तिशाली र सम्पन्‍न राष्ट्र बन्यो ।

{{https://api.unfoldingword.org/obs/jpg/1/en/360px/obs-en-17-06.jpg?nolink&}}

दाऊद एक मन्दिरको निर्माण गर्न चाहान्थे जहाँ सारा इस्राएलीहरुले परमेश्‍वरको आराधना गर्न सक्थे र उहाँलाई बलिहरु चढाउन सक्थे । करिब ४०० वर्षसम्म मानिसहरुले परमेश्‍वरको आराधना गर्ने र बलिहरु चढाउने काम भेट हुने पालमा गर्दै आएका थिए, जुन मोशाले निर्माण गरेका थिए ।

​{{https://api.unfoldingword.org/obs/jpg/1/en/360px/obs-en-17-07.jpg?nolink&}}

तर परमेश्‍वरले नातान नाउँ गरेका एकजना अगमवक्तालाई दाऊदकहाँ यो खबर पठाउनुभयो, “तँ लडाईंको मानिस भएको हुनाले, मेरो निम्ति तैँले यस मन्दिरको निर्माण गर्नेछैनस् । तेरो छोरोले यसको निर्माण गर्नेछ । तर, म तँलाई प्रशस्त आशिष् दिनेछु । तेरा सन्तानहरुमध्ये एकजनालेचाहिँ सदाको निम्ति राजाको रुपमा मेरा मानिसहरुमाथि राज्य गर्नेछ !” सदा–सर्वदा राज्य गर्नसक्ने दाऊदको एउटैमात्र सन्तानचाहिँ “मसिह” हुनुहुन्थ्यो । “मसिह” परमेश्‍वरले चुन्‍नुभएको एकजना हुनुहुन्थ्यो जसले संसारका मानिसहरुलाई तिनीहरुका पापबाट बचाउनुहुने थियो ।

{{https://api.unfoldingword.org/obs/jpg/1/en/360px/obs-en-17-08.jpg?nolink&}}

जब दाऊदले यी कुराहरु सुने, उनले तुरुन्तै परमेश्‍वरलाई धन्यवाद दिए र उहाँको प्रशंसा गरे किनभने उहाँले दाऊदलाई त्यो महान् आदर र धेरै आशिषहरुको प्रतिज्ञा गर्नुभएको थियो । दाउदलाई यी कुरा कहिले हुन्छ भनेर थाहा थिएन तर जसै यी कुराहरु भए, इस्राएलीहरुले मसिह आउन अघि करिब १,००० वर्ष समय कुर्नुपर्ने थियो, ।

{{https://api.unfoldingword.org/obs/jpg/1/en/360px/obs-en-17-09.jpg?nolink&}}

दाऊदले धेरै वर्षसम्म न्याय र विश्‍वासयोग्यताको साथ राज्य गरे, अनि परमेश्‍वरले उसलाई आशिष् दिनुभयो । तथापि, आफ्नो जीवनकालको अन्त्यतिर उनले परमेश्‍वरको विरुद्धमा डरलाग्दो पाप गरे ।

{{https://api.unfoldingword.org/obs/jpg/1/en/360px/obs-en-17-10.jpg?nolink&}}

एकदिन, जब दाऊदका सबै सैनिकहरु लडाईंको निम्ति आफ्ना घरबाट टाढा गएका थिए, उनले आफ्नो दरबारबाट बाहिर हेरे र एकजना सुन्दरी स्त्रीलाई नुहाइरहेको देखे । उनको नाउँ बेतशेबा थियो ।

​{{https://api.unfoldingword.org/obs/jpg/1/en/360px/obs-en-17-11.jpg?nolink&}}

अन्त्यै हेर्नुको सट्टा, दाऊदले कसैलाई त्यस स्त्रीलाई उनीकहाँ ल्याउन पठाए । दाऊद तिनीसँग सुते र तिनलाई उसको घरमा फिर्ता पठाइदिए । केही समयपछि बेतशेबाले दाऊदलाई आफू गर्भवती भएको सन्देश पठाइन् ।

{{https://api.unfoldingword.org/obs/jpg/1/en/360px/obs-en-17-12.jpg?nolink&}}

बेतशेबाको पति, उरियाह नाउँ गरेका मानिस, दाऊदका सेनाहरुमध्येका एक उत्तम सैनिक थिए । दाऊदले उरियाहलाई लडाईंबाट फिर्ता बोलाए र उसलाई आफ्नी पत्नीकहाँ जान अनुरोध गरे । तर उरियाले लडाईंमा बाँकी रहेका आफ्ना सिपाहीहरुलाई छाडेर आफ्नो घर जान इन्कार गरे । त्यसैले दाऊदले उरियाहलाई लडाईंमा फिर्ता पठाए र प्रधान सेनापतिलाई जहाँ शत्रुहरु सबैभन्दा मजबुत छन्, त्यहिँ उसलाई राख्‍ने आदेश दिए ताकि तिनी मारिऊन् ।

{{https://api.unfoldingword.org/obs/jpg/1/en/360px/obs-en-17-13.jpg?nolink&}}

उरियाह मारिएपछि दाऊदले बेतशेबालाई विवाह गरे । पछि, उनले दाऊदको निम्ति छोरो जन्माइन् । दाऊदले गरेका कामप्रति परमेश्‍वर ज्यादै क्रोधित हुनुभयो, त्यसैले उहाँले नातान अगमवक्तालाई उनको पाप कति दुष्ट थियो भनी बताइदिन दाऊदकहाँ पठाउनुभयो । दाऊदले आफ्नो पापको निम्ति पश्‍चाताप गरे र परमेश्‍वरले उनलाई क्षमा दिनुभयो । आफ्नो बाँकी जीवनभरि दाऊदले कष्टको घडीमा पनि परमेश्‍वरलाई पछ्याए र आज्ञाकारी भए ।

​{{https://api.unfoldingword.org/obs/jpg/1/en/360px/obs-en-17-14.jpg?nolink&}}

तर दाऊदले गरेको पापको दण्ड स्वरुप, उनको बालकैको छोरो मर्‍यो । दाऊदको बाँकी जीवनभरि उनको परिवारमा कलह भैरह्यो र दाऊदको तागत पनि हरायो जसकारण उनी अत्यन्तै कमजोर भए । दाऊद
परमेश्‍वर मा विश्‍वासयोग्य नभएतापनि परमेश्‍वर आफ्ना प्रतिज्ञाहरुमा अझैँ विश्‍वासयोग्य हुनुहुन्थ्यो । पछि, दाऊद र बेतशेबाको अर्को छोरो भयो र तिनीहरुले त्यसको नाउँ सोलोमन राखे ।

//बाइबलको कथाः १ शमुएल १०; १५-१९; २४; ३१; २ शमुएल ५; ७; ११-१२ बाट//
