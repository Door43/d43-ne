====== ३. जलप्रलय ======


[[https://api.unfoldingword.org/obs/jpg/1/en/360px/obs-en-03-01.jpg?media=https:api.unfoldingword.org:obs:jpg:1:en:360px:obs-en-03-01.jpg|{{https://api.unfoldingword.org/obs/jpg/1/en/360px/obs-en-03-01.jpg?nolink&}}]]


लामो समयपछि, संसारमा धेरै मानिसहरु बस्ने गर्दथे। उनीहरु ज्यादै दुष्ट र हिंसात्मक भएका थिए। यो यति खराब भयो कि परमेश्वरले सारा संसारलाई एउटा विशाल जलप्रलयले नष्ट गर्ने निधो गर्नुभयो।


[[https://api.unfoldingword.org/obs/jpg/1/en/360px/obs-en-03-02.jpg?media=https:api.unfoldingword.org:obs:jpg:1:en:360px:obs-en-03-02.jpg|{{https://api.unfoldingword.org/obs/jpg/1/en/360px/obs-en-03-02.jpg?nolink&}}]]


तर नोआले परमेश्वरबाट निगाह पाए। दुष्ट मानिसहरुका बीचमा उनी एक धर्मी व्यक्ति थिए। परमेश्वरले नोआलाई आफूले पठाउन लाग्नुभएको जलप्रलयको बारेमा बताउनुभयो। उहाँले नोआलाई एउटा विशाल जहाज बनाउन लगाउनुभयो।


[[https://api.unfoldingword.org/obs/jpg/1/en/360px/obs-en-03-03.jpg?media=https:api.unfoldingword.org:obs:jpg:1:en:360px:obs-en-03-03.jpg|{{https://api.unfoldingword.org/obs/jpg/1/en/360px/obs-en-03-03.jpg?nolink&}}]]


परमेश्वरले नोआलाई जहाज करिब १४० मिटर लामो, २३ मिटर चौडा, र १३.५ मिटर अग्लो बनाउन भन्नुभयो। नोआले त्यस जहाजलाई काठको प्रयोग गरी ३ तहमा बनाउनुपर्ने थियो जहाँ धेरै कोठाहरु, छत र झ्यालहरु हुनुपर्थ्यो। त्यस जहाजमा नोआ, उनका परिवार, र हर किसिमका जनावरहरु जलप्रलयको समयमा सुरक्षित रहने थिए।


[[https://api.unfoldingword.org/obs/jpg/1/en/360px/obs-en-03-04.jpg?media=https:api.unfoldingword.org:obs:jpg:1:en:360px:obs-en-03-04.jpg|{{https://api.unfoldingword.org/obs/jpg/1/en/360px/obs-en-03-04.jpg?nolink&}}]]


नोआले परमेश्वरको आज्ञा माने। नोआ र उनका तीन छोराहरुले परमेश्वरले भन्नुभएजस्तै जहाज बनाए। जहाज एकदमै ठूलो भएकोले त्यसलाई बनाउन धेरै वर्ष लागेको थियो। नोआले मानिसहरुलाई जलप्रलय आउँदैछ भने र तिनीहरुलाई परमेश्वर तर्फ फर्किन सचेत गराए, तर तिनीहरुले उनको कुरामा विश्वास गरेनन्।


[[https://api.unfoldingword.org/obs/jpg/1/en/360px/obs-en-03-05.jpg?media=https:api.unfoldingword.org:obs:jpg:1:en:360px:obs-en-03-05.jpg|{{https://api.unfoldingword.org/obs/jpg/1/en/360px/obs-en-03-05.jpg?nolink&}}]]


परमेश्वरले नोआलाई, उनका परिवार र जनावरहरुलाई चाहिनेजति खानेकुरा जम्मा गर्न लगाउनुभयो। जब सबै कुरा तयार भयो, परमेश्वरले नोआलाई अब समय आएको छ भन्नुभयो र ऊ, उनकी श्रीमती, उनका तीन छोराहरु र उनीहरुका पत्नीहरू सबैलाई जहाजमा जान भन्नुभयो - उनीहरु जम्मा गरी आठ जना थिए।


[[https://api.unfoldingword.org/obs/jpg/1/en/360px/obs-en-03-06.jpg?media=https:api.unfoldingword.org:obs:jpg:1:en:360px:obs-en-03-06.jpg|{{https://api.unfoldingword.org/obs/jpg/1/en/360px/obs-en-03-06.jpg?nolink&}}]]


परमेश्वरले भाले र पोथी गरी सबै किसिमका पशूपन्छीको एक-एक जोडी नोआकहाँ पठाउनुभयो ताकि जलप्रलयको समयमा ती सबै जहाजमा सुरक्षित रहून्। उहाँले बलिको निम्ति चाहिने पशुपन्छी हरेकको सात-सात जोडी; भाले र पोथी गरी पठाउनुभयो। जब उनीहरु सबै जहाजभित्र गए, तब परमेश्वर स्वयंमले त्यसको ढोका बन्द गरिदिनुभयो।


[[https://api.unfoldingword.org/obs/jpg/1/en/360px/obs-en-03-07.jpg?media=https:api.unfoldingword.org:obs:jpg:1:en:360px:obs-en-03-07.jpg|{{https://api.unfoldingword.org/obs/jpg/1/en/360px/obs-en-03-07.jpg?nolink&}}]]


त्यसपछि पानी पर्न सुरु भयो र त्यो पर्दै गयो अनि पर्दै गयो। चालीस दिन र चालीस रातसम्म निरन्तर पानी परिनैरह्यो! पृथ्वी मुनिबाट पनि पानी बेगसँग उर्लेर आयो। सारा संसार पानीमा डुबेको थियो, अग्ला चुचुराहरु समेत।


[[https://api.unfoldingword.org/obs/jpg/1/en/360px/obs-en-03-08.jpg?media=https:api.unfoldingword.org:obs:jpg:1:en:360px:obs-en-03-08.jpg|{{https://api.unfoldingword.org/obs/jpg/1/en/360px/obs-en-03-08.jpg?nolink&}}]]


सुख्खा जमिनमा जिउने सबै थोक मरे, केवल जहाजभित्र भएका मानिस र पशुपन्छीहरु जीवित रहे। जहाज पानीमा तैरिदैँ रह्यो र भित्र भएका सबैलाई डुब्नबाट जोगाएर राख्यो।


[[https://api.unfoldingword.org/obs/jpg/1/en/360px/obs-en-03-09.jpg?media=https:api.unfoldingword.org:obs:jpg:1:en:360px:obs-en-03-09.jpg|{{https://api.unfoldingword.org/obs/jpg/1/en/360px/obs-en-03-09.jpg?nolink&}}]]


पानी थामिएको पाँच महिनासम्म जहाज तैरिरह्यो, र त्यस अन्तरालमाचाहिँ पानी सुक्दै गइरहेको थियो। अनि एकदिन एउटा पहाडको टुप्पोमा जहाज रोक्कियो, तर पृथ्वी अझसम्म पनि पानीमा डुबिरहेको थियो। तीन महिनापछि, अन्य पहाडका माथ्ला भागहरु देखिन थाल्यो।


[[https://api.unfoldingword.org/obs/jpg/1/en/360px/obs-en-03-10.jpg?media=https:api.unfoldingword.org:obs:jpg:1:en:360px:obs-en-03-10.jpg|{{https://api.unfoldingword.org/obs/jpg/1/en/360px/obs-en-03-10.jpg?nolink&}}]]


अरु चालीस दिनपछि नोआले एउटा कागलाई पानी सुकेको छ कि छैन भनी हेर्न बाहिर पठाए। काग यता-उता गर्दै सुख्खा जमिनको खोजमा उड्न लग्यो, तर कतै पनि भेट्टाउन सकेन।


[[https://api.unfoldingword.org/obs/jpg/1/en/360px/obs-en-03-11.jpg?media=https:api.unfoldingword.org:obs:jpg:1:en:360px:obs-en-03-11.jpg|{{https://api.unfoldingword.org/obs/jpg/1/en/360px/obs-en-03-11.jpg?nolink&}}]]


पछि नोआले एउटा ढुकुरलाई पठाए। तर त्यसले पनि कुनै सुख्खा जमिन भेट्टाउन सकेन, त्यसैले त्यो नोआकहाँ फर्केर आयो। त्यसको एक हप्तापछि उनले फेरि त्यस ढुकुरलाई बाहिर पठाए, अनि त्यसले आफ्नो चुच्चोमा एउटा जैतुनको हाँगा लिएर आयो। पानी सुक्दै गइरहेको थियो, र बिरुवाहरु फेरि पलाउदैं थिए।


[[https://api.unfoldingword.org/obs/jpg/1/en/360px/obs-en-03-12.jpg?media=https:api.unfoldingword.org:obs:jpg:1:en:360px:obs-en-03-12.jpg|{{https://api.unfoldingword.org/obs/jpg/1/en/360px/obs-en-03-12.jpg?nolink&}}]]


अर्को एक हप्ता पर्खेपछि नोआले तेस्रो पटक त्यस ढुकुरलाई बाहिर पठाए। यस पटकचाहिँ त्यसले आराम गर्ने ठाउँ पायो र फर्केर आएन। पानी सुक्दै गइरहेको थियो!


[[https://api.unfoldingword.org/obs/jpg/1/en/360px/obs-en-03-13.jpg?media=https:api.unfoldingword.org:obs:jpg:1:en:360px:obs-en-03-13.jpg|{{https://api.unfoldingword.org/obs/jpg/1/en/360px/obs-en-03-13.jpg?nolink&}}]]


दुई महिनापछि परमेश्वरले नोआलाई भन्नुभयो, "तँ, तेरा परिवार र सबै पशुपंछीहरु अब जहाजबाट बाहिर निस्किन सक्छन्। धेरै सन्तानहरु बनाउनु र सारा पृथ्वीलाई भर्नु।" अनि नोआ र उनका परिवार जहाजबाट बाहिर आए।


[[https://api.unfoldingword.org/obs/jpg/1/en/360px/obs-en-03-14.jpg?media=https:api.unfoldingword.org:obs:jpg:1:en:360px:obs-en-03-14.jpg|{{https://api.unfoldingword.org/obs/jpg/1/en/360px/obs-en-03-14.jpg?nolink&}}]]


जहाजबाट बाहिर आएपछि नोआले एउटा बेदी बनाए अनि बलि चढाउन योग्यका केही जनावरको बलि चढाए। परमेश्वर त्यस बलिद्वारा खुशी हुनुभयो अनि नोआ र उनका परिवारलाई आशिष् दिनुभयो।


[[https://api.unfoldingword.org/obs/jpg/1/en/360px/obs-en-03-15.jpg?media=https:api.unfoldingword.org:obs:jpg:1:en:360px:obs-en-03-15.jpg|{{https://api.unfoldingword.org/obs/jpg/1/en/360px/obs-en-03-15.jpg?nolink&}}]]


परमेश्वरले प्रतिज्ञा गर्नुभयो, "अब फेरि म कहिल्यै मानिसको दुष्टताको खातिर पृथ्वीलाई श्राप दिनेछैन, अथवा जलप्रलयद्वारा संसारलाई नष्ट गर्नेछैन, यध्धपि मानिसको हृदयका भावनाहरु बालखादेखि नै खराब हुन्छन्।"


[[https://api.unfoldingword.org/obs/jpg/1/en/360px/obs-en-03-16.jpg?media=https:api.unfoldingword.org:obs:jpg:1:en:360px:obs-en-03-16.jpg|{{https://api.unfoldingword.org/obs/jpg/1/en/360px/obs-en-03-16.jpg?nolink&}}]]


अनि परमेश्वरले प्रतिज्ञाको चिन्ह स्वरूप पहिलो ईन्द्रेणी बनाउनुभयो। हरेक पटक जब आकाशमा ईन्द्रेणी देखा पर्छ, परमेश्वरले आफ्ना मानिसहरुसँग गर्नुभएको प्रतिज्ञा सम्झनुहुन्छ।


//बाइबलको कथा : उत्पत्ति ६-८ बाट//
